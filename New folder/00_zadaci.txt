U svrhu provjere znanja kandidata zadali smo tri praktična zadatka. 
U prva dva zadatka provjeravamo vaše poznavanje html-a, css-a i javascript-a, a u trećem server side programiranje.
Svaki kandidat koji šalje prijavu obavezno mora uz životopis poslati i rješenja barem prva 2 zadatka, a rješavanje trećeg je opciono. Bez rješena prva dva zadatka kandidat sigurno neće biti pozvan na razgovor.

1.) U datoteci "01_test.psd" nalazi se dizajn iz kojeg treba složiti html, css i javascript prema potrebi. Html treba biti validan i treba koristiti što manje slika u prelomu. Samo prvi tab treba biti aktivan, dakle ne treba se slagati javascript za prebacivanje aktivnog taba. 
2.) Pomoću javascripta treba složiti otvaranje dodatnog dijela sa opisom pojedinog člana tima na toj stranici. Točan izgled opisa je prikazan na slici "02_test_action.jpg". Dakle, nakon klika na sliku ili link, svi svi ostali članovi tima postanu prozirniji, a opis se pojavi ispod, s time da se opis ne pojavljuje preko sadržaja nego se otvara dodatni prostor ispod cijelog reda. Bilo da se klikne na lijevog, desnog ili srednjeg člana u redu opis uvijek izgleda isto kao na "02_test_action.jpg".
3.) Ovaj zadatak treba riješiti pomoću .net-a C# ili Php-a. U stranicu iz prva dva zadatka treba učitati članove tima iz xml datoteke "03_team.xml".
Ukoliko kandidat rješava sva tri zadatka, može ih riješiti sva tri odjednom, dakle iz xml-a učitati članove tima, prikazati ih koristeći dizajn iz psd-a i napraviti prikaz opisa kako je opisano u drugom zadatku. Nije potrebno svaki zadatak rješavati posebno.
